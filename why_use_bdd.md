Software ontwikkelen is een complexe inspanning die vaak leidt tot onbegrip. Dat onbegrip komt vooral voort uit het vertalen van de wens naar een oplossing. Met alle goede bedoelingen en processen (zoals Scrum) blijk het resultaat in de praktijk nog te vaak op het beroemde [Swingtree project](http://www.projectcartoon.com/cartoon/3). Eerder genoemd project word vaak gebruikt als metafoor om aan te geven dat er wezelijke verschillen bestaan in begrip:

1. Wat de gebruiker/klant heeft gedeeld over de wens
2. Wat de gebruiker/klant werkelijk nodig heeft
3. Hoe de architect de wens heeft vertaald naar een ontwerp
4. Hoe de ontwikkelaar het ontwerp interpeteert

Om ervoor te zorgen dat het eindproduct niet lijkt op de schommel uit het swingtree project is het van belang dat er door middel van een gemeenschappelijke taal een ontwerp ontstaat waarin middels afbakening van thema's de ontwerpen worden beschreven. Kernwaarde hierbij is dat dit wordt gedaan zonder een verwijzing naar de oplossing zelf. Het gaat over de wens dan wel het probleem en niet over een mogelijke oplossing.
Deze manier van werken komt de samenwerking tussen alle betrokkenen ten goede, zorgt ervoor dat men zich richt op de waarde die toegevoegd wordt aan het product en voorkomt dat er nutteloze functies worden ontwikkelt. Mooi bijkomend voordeel is dat dit kosten bespaard tijdens de ontwikkeling en kan dienen als documentatie voor de algehele werking van het product.
